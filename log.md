---
layout: default
---

# Log
* * *
`23-10-29`
Trocha práce na zahradě – konstrukce pro ostružinu, čištění a nátěr dveří u hřiště.
* * *
`23-10-28`
Ranní cesta k prameni Ve Žlábku. Podzimní barevný les, místo, kde je mi dobře, kde se dokážu dívat i dovnitř. Konečně plním starý slib kmotřencovi. Jdeme do Minoru na Zá-to-pka! Všichni spoko, i holky.
* * *
`23-10-26`
Odvoz dětí do Okrouhla. Home office na chatě. Večer přejezd na Jižák na zasedání Lomikelova výboru pro šíření Prakršna ohledně organizace Prvních čtvrtků.
* * *
`23-10-25`
Velká věc, začali jsme chodit na salsa kurz.
* * *
`23-10-22`
Po legraci práci. Úklid domu a balkonu. Po včerejšku hledáme taneční kurzy.
* * *
`23-10-21`
Velmi pestrý den, který se povedl. Výjezd na Vysočinu do Peršíkova za Magdiným spolužákem z fytoterapie. Sbíráme podzimní plody, diskutujeme a absolvujeme krátkou procházku krásnou vlnitou krajinou. Ty tvary mě vždycky upoutají. Večeříme v indické restauraci v Havlíčkově Brodě na náměstí. Večer jsme protančili v kafé Garáž v Karlíně společně s Lenkou a Davidem. Výbornou muziku pouštěl Dj Baltazar. Uleháme v 1:30.
* * *
`23-10-20`
Velká událost v rámci našeho domu. Shromáždění SVJ po více jak 3 letech. Z výsledku jsem rozpačitý, ale vlastně mile překvapený. Přijali jsme plán řešit zateplení domu. Uvidíme na jaře.
* * *
`23-10-15`
V sobotu fajn výjezd podél Berounky na kole. Potešilo mě, že jsme přes Sbazar udali nepotřebnou králičí klec.
Neděle je ve znamení malé sousedské brigády, při které měníme pletivo plotu u našeho hřiště. Mám velkou radost pokaždé, když se mi podaří dát smysluplné věci do pohybu.
Na konci víkendu jsem celkem vyčerpaný, obchází mě podzimní nachlazení.
* * *
`23-10-10`
Po práci cesta do Prahy. Užívám si, že nedržím volant a zbylé pracovní úkoly řeším ve vlaku. Organizační mise v Holešovicích – doplnění vitamínů z bonusů od pojišťovny. Návštěva hrobu Adolfa Kajpra u sv. Ignáce. Večer koncert – dlouho odkládaná návštěva vystoupení kapely Paběrky, kapely trampských veteránů v čele s Marko Čermákem (83 let). Velká inspirace, jak naplňovat ideály a sny celý život.
* * *
`23-10-08`
Návrat do Hradce. Dopoledne v barokním kostele Nanebevzetí Panny Marie v kapli sv. Ignáce. Městské schodiště Bono Publico a terasy Karla Otčenáška. Odpoledne organizační u labtopu v CrossCafe Knihovna s poslechem Young Gods (škoda, že je jejich úterní koncert vyprodán). Na závěr jsem si dal vyjížďku do Kotěrova městského muzea. Na moje poměry hodně pestrý víkend.
* * *
`23-10-07`
Den v Hradci Králové. Dopoledne v městské knihovně od archiktekta Davida Vávry a odpoledne ve funkcionalistických městských lázních s vlnobitím od Kolbena a Daňka. Konečně jsem vyzkoušel Nextbike, systém městských sdílených bicyklů. Večer na koncertě Dub FX v Praze v Lucerna baru.
* * *
`23-10-01`
Přesun kosatců a čištění Břehu – část druhá.
* * *
`23-09-30`
Vycházka – Vápenice u Koněprus a Axamitova brána.
* * *
`23-09-29`
Sekání trávy. Cyklo vyjížďka podél Berounky. Přesun kosatců a čištění Břehu. 
* * *
`23-09-28`
Čištění Průhonic.
* * *
`23-09-24`
Vyházka k prameni U rezavé vody. 
* * *
`23-09-23`
Domácnost si žádá údržbu. Odpo vyjížďka na Zličín. Ukořistil jsem rychle doprodávanou knížku drsných dětských básniček „Tam uvnitř něco je“, kterou svým originálním nekonvenčním a v tomto případě trochu švankmajerovským způsobem ilustroval František Skála. Velká paráda. Posléze řeším s holkama sportovní vybavení. Nalodili jsme kamaráda Maťa a Hanku. Večer vysedáváme u ohýnku v „Průhonicích“. Různě mudrujeme a později se řeší praktické rady do světa produkce pro YouTube.
* * *
`23-09-22`
Náročný týden za mnou. Mám radost, s kolika věcmi v práci se pohlo. Ze setrvačnosti koukám na druhou sérii seriálu Osada, natáčelo se to opět v Nižboru, ale kvalitativně je to velký špatný.
* * *
`23-09-21`
Tomáš Palucha vydali na Day After třetí LP s názvem „Rauš“. Pro sebe si tuhle muziku definuju jako „post-LVMEN hardcore“. A baví mě to. Cestou z práce v autě hraje Vltava song „Léto vrať se zpátky“. Tuhle písničku mám opravdu rád, ale v tomhle globálně otepleném babím létě mi zní její text až nepatřičně. Večer jsme vyrazili na náplavku do Nižbora. Plavu v Berounce, poslední sluneční paprsky se odráží na hladině  a do toho mi zvoní kostelík Nižborského zámku. Kýč jak bič.
* * *